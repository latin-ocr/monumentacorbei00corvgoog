278 wmAnm nrrs‘rom 167.

1149 Inspice aecclesiasticam hystoriam Eusebii et aliam ecclesiasticam,
quae vocatur Tripertita3 revolve libros leronimi· presbiteri, Ysi-
dori episcopi, Gennadii abbatis de viris illustribus, et videbis,
quos duces habuerit aecclesia post apostolos, et intelliges, quod
omnia, que dici possunt, ab illis summis philosophis preoccupata
sunt, ut nichil iam possit dici novum. Ne errandi quidem
locus relictus est novus. Erratum est a multis, et errores ipsorum
a melioribus redarguti et confutati sunt. Illi ipsi, qui ob igno-
miniosam gloriam heretici contendunt fieri, non nova inveniunt,
set vetera replicant, et superfluas verborum novitates, quas apo—
stolus devitandas precipit ¹, quae multorum sunt correctione an-
tiquatae, tamquam propria ratiocinacione inventas in contentionem
adducunt. Quid loquar de caeteris viris doctissime, qui post
predictos in aecclesia Dei scribendo et disserendo preclara in-
genii sui monimenta reliquerunt? Bedam dico et Ambrosium
Aupertum ⁸, Heimonem³, Rabanum, Iohannem Scottum et multos
preterea, quorum opera legimus3 nec non illos, quos vidimus:
Anselmum Laudunensem ⁴, wilhelmum Parisiensem ⁶, Albricum
Remensem ⁸, Hugonem Parisiensem² et alios plurimos, quornm
doctrina et scriptis mundus impletus est3 quos nos, desidiae et
avariciae dediti, sub ceca oblivionis nocte latere sinimus , nullo
ipsos vel eorum opera illustrantes eloquio. Num igitur ad te
scribens, nova possum cudere? Nequaquam. Erit tamen aliquid;
quoniam , si de veterum fuerint decerpta pomeriiS‚ nova vide-
buntur alibi insita; et in eo nova erunt, quod tibi scripta sunt,

cui antea scripta non sunt.
a. Ieromini c.

1. 1 Timoth. 6, 24. 2. de Ambrosio Autperto cf. Hist. liter. lv. 141.
3. episcopum Halberstatensem (840—853), de quo v. Bahr Gesch. der Rom.
Liter. im Karol. Zeitalter p. 408. 4. Anselmus decanus Laudunensis, qui
theologiam Lauduni professus ab ineunte saeculo XII, obiit 15 Iulii 1117.
V. Auctarium Laudunense, Mon. Germ. SS.V1. 445. cf. Hist. liter. X. 170 sq.
5. Wilhelmus de Campellis, archidiaconus Parisiensis‚ qui a. 1113 factus
episcopus Catalaunensis, obiit d. 181an. 1121. V. Simeon. Dunelm. ap. Twys-
den Hist. Angl. SS. 243. 6. qui Remis fuit usque ad a. 1136, quo qui-
dem anno factus archiepiscopus Bituricensis, obiit a. 1141. V. Hist. liter.

XII. 72 sq. 7. abbas de S. Victore Parisiensis, qui obiit d. 11 Febr. 11413
de quo v. Hist. liter. XII. 1 sq.

