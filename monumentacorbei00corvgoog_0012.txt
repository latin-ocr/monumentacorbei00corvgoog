VIII PROOEMIUM

„Fontes rerum Germanicarum“, quamvis non prorsus
Scriptoribus contineantur, eiusmodi esse patet, unde quae
maxime in „ Monumentis “ requiruntur redundent. Id-
circo ea ratione utendum esse decrevi, ut singulis biblio-
thecae huius voluminibus quodammodo defectibus „Mo-
numentorum“ subveniatur, nec quae iam in illo opere
insunt devitentur, praesertim si, omni genere proprii
laboris adhibito, putentur paullo meliora fieri posse.
Atque haec ut efficiantur, unusquisque bibliothecae to-
mus sic constituendus videtur, ut earum habeat litterarum
varietatem, quae aut ad unum locum sive urbem sive
coenobium pertineant, aut hominis praestantis rebus
gestis lumen afferant, quibusve magnum aliquod imperii
tempus cognoscatur.

Igitur quae Corbeiam celeberrimum Westphaliae mon·
asterium spectant, monumenta in hoc primum operis
volumen contuli. Quo quidem in libro conficiendo nihil
mihi potuit gratius acceptiusque contingere, quam ut
Carolus Wilhelmus de Lancizolle, universis Prus-
siae tabulariis regiis praefectuS, omnes quibus opus erat
et Berolinensis et Monasteriensis et Dusseldorpensis ta-
bularii codices manu scriptos qua excellit liberalitate
mihi subministrari iuberet.

Berolini 14 Kal. Martias 1864.

