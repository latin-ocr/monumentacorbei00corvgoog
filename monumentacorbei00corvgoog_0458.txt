448 wmanm amsa-ona ars.

1150 0¹· - assumo, cogente pietate immo multa impellente necessitate, fidu-

1151 in.

ciam, non erubesco iam humilis et indoctuS, excelsum principem
et disertissimum convenire oratorem. Quare nos, clementissime
pater, vestra deserit mansuetudo? quare gregem, multis ecce
lupis expositum, vestra sollers derelinquit pastoralitas? Quid
in nobis paternitati vestrae displicuit, quia primo quidem per
me nudis verbis, modo autem semel et iterum litteris et effica—
cibus nunciis ecclesiam vestram sollicitastis, immo turbastis, con-
silium de dimissione alterius abbatiae postulantes, et emissionem
a nostra, quasi altera plus religionis et ordinis habeat, violenter,
ut intelligimuS, exigentes? An ignorat vestra prudentia, quia
de nobis a nobis electus, apud nos investitus, apud nos conse-
cratuS, inter nos et super nos non sine perpetuo fructu 16 annis
conversatus ¹, quasi nuper vocationi Gorbeiensium‚ peticioni regis
et principum abbas noster et pastor prestitus estis potius quam
datus? Quare de tam atroci negotio nostro, non alteriuS, ab
alienis et extraneis consilium nos querere decernitis, cum penes
nos firmum non dimittendi vos consilium habeamus? Quis hoc
magnanimitati vestrae imposuit, ut ecclesiam, quae vos ab ado-
lescentia educavit assumpsit et dilatavit, deserere cupientes, ei
ecclesiae, cui prestitus estis, benedictionem nostram non sine
supplantatione infundatis? Cesset, queso , domine, cesset huius
vestrae sollicitudinis intenti0, cesset pietas vestra suos filios tam
crudeliter velle abicere, qui, ut breviter dictum sit, vagi et ex-
ules decreverunt mori potius, quam vos, dum vixeritis, patrem
et dominum non habere. Haec me, pater, scripsisse fides coegit,
caritas persuasit. Set, sicubi forte modum excessi, verba ad
tantum principem impudenter et inculte proferendo, vestra mihi
eruditio ignoscat, et, ut in veritate dicta sunt, simpliciter ac
fideliter accipiat. De cetero Deus omnipotens vos custodiat,
consiliumque vestrae ad nos celeris · reversionis vobis dirigat.

a. celer c.
1. ab §munte anuo 1130 ad exeuntem annum 1146.

 

 

 

