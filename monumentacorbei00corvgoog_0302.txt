288 . wmALm EPISTOLAE 167. 168.

1149 iocundius ad te scripta sunt. Non timeo reprehensores, quia ca-
ritas benigna est, paciens est, omnia credit, omnia sustinet ¹.
Habui in memoria, dum haec scriberem, quiddam, quod in
libris eorum, qui facta vel diota memorabilia conscripserunt, in-
venitur. Augusto Cesari procedenti e palatio Greculus quidam
importune solebat occurrere ⁸, porrigens ei laudum suarum quae-
dam epigramata. Offensus imperator hominis frequenti adula-
tione et intempestiva, ut erat litterarum amator et Grece sciens,
aliquando prevenit Grecum, et epigramma, quod ipse in laudem
eius conscripserat, ad legendum ipsi porrexit. Quo decurso, Gre-
cus exclamat, ingenium domini laudibus effert, demissaque in
peram manu, assem, quem solum habebat, tulit: Tene inquiens
imperator, non secundum tuam set secundum meam somnam.
Qua volubilitate ingenii, exhilaratus princepS, largiori eum munere
ditavit ². Ego exemplum sequenS, pro binis laudationum tuarum
scedulis⁸ plenam epistolam tibi remitto , inter curas et multi--
plices labores duarum noctium lugubratiunculis effusam.

 

168. Wibaldus Β. sacto abbati S. Michaelis qratulatur. (M.151.)

1149 Reverendo patri B. venerabili abbati aecclesiae sancti Michae-
lis frater W(ibaldus) Dei gratia id, quod est in aecclesia catho-
lica, exiguas orationes et devotum servitium.

Gratulamur plurimum et aecclesiae vestrae et personae3
aecclesiae, cui Deus salutare provisionis amminiculum prestare
dignatus est, personae, quod eam preordinatio congruis honorum
provectibus sublimavit; quoniam et inhabilis persona loci subli-
mitate dehonestatur et aecclesia personae humilitate gravatur.
Set cum- haec persona illustrat aecclesiam et ecclesia ornat per-
sonam, dulcis armonia est et salutaris utique rei simphonia.
Vestrae familiaritati artius inherere desideramus et totum stu-
diose perficere, quicquid vestrae bonitati de nobis complacuerit.

 

8. occurere c.

1. 1 Corinth. 13, 4. 7. 2. De hac narratiuncula cf. Macrobii Satur·
na1.11. 4, 31. 3. quarum schedularum altera Manegoldi epistolam, altera
versus continuisse videtur. V. supra p. 275 et 276.

