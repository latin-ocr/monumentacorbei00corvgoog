manni 131>1sroLA ἐι. 109

et clementer eum divina miseratio protexerit confortaverit et 1 147
quam gloriose de bellantibus in eum triumphare concesserit,
gaudio meo modum et· terminum facile non inveni. Non* solum
autem, set et quia probitatis sagacitatis virtutis et industriae
tuae preconia tam in litteris, a fratribus nostris stabulensibus
ad eminentes in aecclesia et in regno pro te personas directis,
nichilominus ab episcopis abbatibus congregationibus conventibus
testimonium in id ipsum perhibentibus , et vicissim ab ipsis
maximis personis tibi faventibus„ pro te scribentibus, te foven-
tibus — quia, inquam, in epistolis talia lego, quantum cor meum
tripudiare , quantum sibimet applaudere super hoc, quia quale-
cumque fundamentum videbar in homine tali posuisse, in quo
tanta celsitudo laudandae probitatis surrexisset et excrevisset,
scripto vel dicto nullatenus exprimere valeo. Taceo de Tulliana
eloquentia, tam tua quam fratris R(oberti) Stabulensis decani,
qui nos aliquando nichilominus aliquantisper audivit, quam in
eisdem sum litteris ammiratus3 cui certe stilo paucorum vel
antiquorum , non dico modernorum , stilus meo iudicio videtur
esse prelatus. Haec, inquam, omnia et cetera multa, - s'uper-
sedeo plura scribere, ne quis forte plus inmoderato favori, quem
in dilectissimum amicum habeam, quam veritati velit ascribere —
faciunt me colletari, faciunt anxietates paupertatem laboresque
meos levius tolerare, dum et illum considero de tantis malis
divinitus mirabiliter apud suos erutum et, sicut auspicor, ad
meum speciale solacium divinae providentia pietatis in divitiis
et sublimitate dignitatis iuxta me ¹ constitutum. Set in his omni-
bus tu, bone Iesu, salvator et amator hominum, dexteram super
nos tuae propitiationis extende contraque multiformes adversarii
nos insidias tua munitione defende. Non prospera nos elevent,
non adversa prosternant, non pars Marthae partem Mariae nobis
auferat, et ut compendio concludamus, sic transeamus per bona
temporalia ⁶, ut non amittamus aeterna.

ι. ot addidi. b. propterea excidisse videtur. ο. ts. nt ii. ι. ς. eod.
1. i. e. corbeiae.

 

