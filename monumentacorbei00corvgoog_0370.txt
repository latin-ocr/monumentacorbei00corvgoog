356 wrasnm EPISTOLA 287.

1150 corum imperatori augusto , sublimi , Porfirogenito, felici, stater·
ab* nam dilectionem et omne bonum.

Quanta nos karitatis et devotionis instantia, quanto fidei ει
humilitatis studio in sacris edibus gloriosi imperii tui susceperis,
quanta humanitatis et liberalitatis gratia in lecto infirmitatis
nostre non solum per tuos et tua set etiam in propria persona
et propriis manibus ministraveris, tunc videlicet, quando manus
Dei omnipotentis nos non solum in detrimento amissi exercitus
verum etiam in verbere corporalis egrotationis percusserat, nulla
potest rerum oblivio ab anime nostre tenaci memoria evellere.
Pari quoque et simili recordationis constantia fixum animo tc
nemuS, que fuerit inter nos mutue pactionis obligatio, quid tue
celsitudini spoponderimuS, quid perficere promiserimus.

Set cum a sublimitatis tue regno corporaliter discessissemus,
in quo nos per fidem et benivolentiam habitare sentimus, inpe-
rium, quod nobis a superna maiestate collatum est, invenimus in
quibusdam partibus suis ex occasione longe· absentie nostre tur-
batum. Ad quos motus comprimendos et pacem reformandam
dum tota cordis intentione accingimur, Pater ille misericors, qui
flagellat omnem filium quem recipit ¹, extendit manum suam in
retribuendo ², gravique terciana febre maceratos nos prorsus im-
becilles et fere inutiles per sex mensium⁸ spatium detinuit. Si
itaque, Deo impediente, propositum nostrum ad tempus est retar-
datum, non tamen est omnino evacuatum3 et promissionis nostre
effectus magis est dilatus quam frustratus. Ad excusandam
itaque nostre more necessitatem, ad salutandam tue nobilitatis
sospitatem mittere curavimus cum litteris presentibus nuncium
celerem et expeditum3 qui de nostra bona valitudine certum te
et hylarem efficeret, et nos identidem de tua et filiae nostre, tue
coniugis⁴ karissime imperiique consortis, sospitate et de rerum
vestrarum prosperitate letificaret.

⁸. longae c.

1. Hebr. 12, 6. 2. Ps. 54, 21. 3. id eat inde ab exeunte mense
Augusto anni 1149 (quo tempore se aegrotare coepisse, Conradus in ep. 243
p. 364 infra significat) ad mensem Februarium a. 1150. 4. Eirenes
s. Berthae‚ quae erat soror Ger-trudis reginae. ’

