286 wmanm Ems‘roLA 16¹1.

1149 opere, quod , predicat ore, qui non est intus Nero, foris Cato.
Quem si aspicias, doceris; si audias, instrueris; si sequare, per-
ficeris. Et tu si gloria dicendi tangeris, elige unum quem
sequaris , cuius eloquentia tuus animus permulcetur. Maximo-
rum oratorum concors sententia est, ornatius et copiosius dici
posse imitando eloquentes , quam artis precepta sectando. Set
de his hactenus, ut scias quod nesciam.

Laudasti mores meos, non veritatis sed benivolentiae ductus
testimonio. Set si in cordis mei, quod pravum est et inscruta-
bile ¹, domicilia fuisses introductus et audires in iudicio mentis
meae, quando pro tribunali sedet ratio , cogitationum inter se
accusantium gravissimos clamores et acerbas questiones, ubi nec
tonsura nec habitus nec pallor nec macies potest ferre suffra-
gium, videres animal horribile et omni monstro deformius. Ibi
accusator tam forti quam veraci argumentatione intendit, ibi
defensor aut nullus est aut confitetur. Set cave dixeris mores
rectos a natura profectos , quia omne datum optimum et omne
donum perfectum desursum est, descendens a patre luminum ¹.

Licet enim, estate conceptus, vere natus fuerim, quae tem-
pora secundum phisichos tuos optimae sunt complexionis, tamen
gratia Dei sum id quod sum et cottidie ipso adiuvante contendo
fieri melior. Non est igitur genesis meae et parentum meorum
derivationiS, qualiter vivam, set divinae gratiae, quae et prevenit
et adiuvat, cui vocanti quin immo trahenti recalcitrare et reniti
quasi ingratus non debeo. Uterinos⁸ certe habeo , in quibus
Deus tantam suae bonitatis non est dignatus exercere potentiam.

Effers domum nostram⁴ preconiis. Quae quidem multo me·
lior est, quam dignus sim, set inordinatior quam velim. Tanta
est enim huius temporis contumacia, tanta disciplinae profligatio,
ut non accipere nedum sentire castigationem velit ulla familia,
et fallit sepe illa tanto tempore laudata sententia: ut pater fa-

milias, ita et domus eius. Ceterum familia nostra arcior non

1. Ierem. 17, 9. 2. Iacob. 1, 17. 3. E wibaldi uterinis (quos hic
de impietate quadam reprehendit) non novimus nisi Erchembertum (v. ep. 18
p. 993 et wibaldi tab. ap. Martene Goll. 11. 116) et Erlembaldum, postu
abbatem stabulensem (v. Ianssen Wibald p. 7). 4. corbeiensem.

