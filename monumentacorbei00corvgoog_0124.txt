110 wmALm ams‘ronA 32.

32. Wibaldus Reinhardo abbati Reinlmsensi respondet. De su-
scepta abbatia Corbeiensi gratulationem pro »columbina sim-
plicitate« arym‘c. (M. 35.)

1147 Reverendo patri ac preceptori suo R(einhardo) Renechusensi
abbati suus auditor Wibaldus, quicquid est in aecclesia catholica,
per adeptam cordis mundiciam videre Deum deorum in Syon.

Quanto caritatis studio actionum nostrarum litteras ¹, vide-
licet quarundam molestarum , omnium vero laboriosarum, per-
legeritis, tenor epistolae vestrae declarat3 in qua, comprehensis
breviter omnium rerum capitulis , et de adversitatibus paterna
compassione indoluistis et ad commendationem nostrae personae
cum aliis nos defendentibus vestrae quoque laudationis titulum
apposuistis. Set ut vestrae sanctitati verum simpliciter con-
fiteamur, Deo sic res humanas moderante, qui nos perseque-
bantur, divinae iniuriae cultores erant3 et quamvis pro mala
intentione sempiternum ve mererentur, tamen iustissimi Dei
nostri virga erant et baculus furoris eius. Ipsi autem nescierunt3
et miro perversitatis modo adversum nos certatum est. Defi-
cientibus siquidem adversariis in causa et omni veritatis firma-
mento destitutis, unum erat conceptae dolositatis refugium, ut
nos conviciis et obprobriis lacerarent, quos ratione superare non
poterant, et malignis verbis famam nostram contaminando prius
auditorum animos contra nos exacerbarent, quam in eorum cor-
dibus rerum veritas posset convalescere. Set porrexit Christus
pro· se laboranti clementissimam dexteram et dedit cum tempta-
tione proventum, ut possemus sustinere. Hii vero, qui nos tue-
bantur, equitate causae delectati, in nostra conversatione et
moribus fallebantur, credentes , tam necessarium tam arduum
negotium a persona exilis et contractae vitae non potuisse as-
sumi. Set columbina simplicitate nobis congratulamini, quod
labores nostri in catholica aecclesia geminati sunt’ et ultra
virium nostrarum facultatem aucti, et quod ad gentem , quam
ignorabamus, venimus, ubi orationum vestrarum tantum egemus

presidio, quanto et sollicitudinis anxietas est cumulatior et tem-
1. Cf. ep. 31. 2. suscepta abbatia Corbeiensi.

