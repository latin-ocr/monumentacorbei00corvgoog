208 wmALm nrm-roms. 131. 132.

1148 tatione diu perfrui merear. Verum quanto fervore vestram re-
quiram presentiam, adventani desiderem, non credo vestram
ignorare scientiam, quippe cuius et sustentor auxilio et delector
consilio. De eo autem, quod mihi iniunxistis, ut Godinum
de Barsiez villicationi in Lemgum imponerem , preceptum qui-
dem vestrum rusticis annuntiavi, set minime obtinere potui, ut
eundem G(odinum) reciperent, usque ad vestrae presentiae discus-
sionem. Cum vero ⁸instarem, ut iussio vestra impleretur, ad-
vocatum adierunt; et sic omnia, non tamen sine magno rerum
nostrarum dampno, dilata sunt et contentiose relicta usque ad
vestram presentiam. Quicquid tamen vel scripto vel verbo
mihi mandaveritis, ego adimplere pro posse et nosse meo pa·
ratus sum. De cetero de pasnagiis ¹, pro quibus mihi scripsistis,
ut exigerem et comportarem, pauca quidem sunt, set eadem non
solum devote et sollicite exigam set etiam fideliter congregabo.
Paternitatem vestram nobis et aecclesiae nostrae utilem multis
annis Deus incolumem conservare dignetur. Amen.

 

132. Η. monachus Stabulenst's Wibaldo de sua erqa eum pietate
et obedientia respondet. (Μ. 111.)

1148 Reverentissimo patri suo et domino W(ibaldo) venerabili
Stabulensis aecclesiae abbati exiguus H„ quicquid tanto ac tam
dilecto patri humilis debet monachus et devotus filius.

Lectis, amantissime pater, sanctitatis vestrae monitis ¹, qui-
bus meam impericiam instruere, desidiam redarguere, stulticiam
reprehendere dignatus estis, multo repletus sum gaudio, quippe
qui nihil me esse fateor, nisi quamdiu a vestra magnitudine di·-
ligi, foveri, sustentari mereor. Quia igitur parvas immo nullas
aliquando vestris multis beneficiis recompensare potero vices, in
hoc saltem meam circa vestram celsitudinem experiemini beni-
volentiam, quod vobis, quamdiu superero, artis meae obsequio,
etsi minus celeriter, devote tamen et infatigabiliter serviam.
Aliud enim in persona mea nescio, quod vestrae placeat celsi-
tudini. De cetero iuxta admonitionis vestrae diligentiam, otii

1. tributo saginae porcorum imposito. 2. v. ep. 127 supra p. 205.

