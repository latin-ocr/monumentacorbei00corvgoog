PROOEMIUM.

Ex assidua repetitaque earum, quae fontem cognoscen-
darum rerum gestarum continent, litterarum tractatione
quantum nascatur utilitatis, quibusque igitur rationibus
omnino impulsus denuo vetera patriae monumenta histo-
rica susceperim colligenda, expromere cum nec mihi sit
in animo nec lectori intelligenti necessarium, paucis com-
memorare satis habeo, quam ad normam ut bibliotheca
haecce dirigeretur placuerit. Amplissimo enim illi cor-
pori, quod inscribitur „Monumenta Germaniae historica“
cuiusque edendi socium complures annos me fuisse lae-
tor, cum ea sit lex statuta, ut non modo quinque-
partitum in ScriptoreS, LegeS, EpistolaS, Diplomata, Anti·
quitates proponeretur, verum etiam temporis ordine
observato totam materiem suam quodque eorundem illo-
rum operis membrorum comprehenderet, circiter qua-
draginta post annis id evenisse videmus, ut ex quinque
partibus duarum iam perdiu inceptarum: Scriptorum et
Legum, neque una adhuc neque altera perfecta sit, ac
reliquarum partium trium ne initium quidem natum.
Neque eoS, qui gratissimo Boehmeri beneficio debentur,

