502 wmanm musi-ona au.

1152 mere vel adicere; unusquisque enim in sno sensu abundat ¹.

mm ²⁷ Verumtamen, quoniam ars nulla sine preceptore usque ad plenam
rerum certitudinem capitur, licet benignum pectus vestrum scientia
et eloquentia non deseratur, nostra tamen verborum liniamenta¹,
quae disertitudinis vestrae picturae substravimus, nullo erunt
facundiae ornamento penitus oblitteranda.

Siquidem , cum nos adhuc iuvenes curiam intravissemus
ante annos sursum versum plus minusve triginta ⁸, invenimus in
quibusdam viris gravioribus imperatoriae maiestatis reliquias de
contubernio et disciplina imperatoris Heinrici senioris ⁴, qui verba,
quae ad domnum papam et ad Urbem ab imperatore diriguntur,
tanquam appensa et dimensa memoriter retinebant, neque novis
legationibus immutari vel a rudibus legatis alterari permittebant3
ne videlicet maiestas imperii et ordo disciplinae obsolesceret.

Et ad comparationem quidem aliorum regum, videlicet Con-
stantinopolitani, Ungarorum, Danorum, Northweghorum et alio-
rum tam barbarorum quam Latinorum, nostri principis‘ verba
humilia sunt. Et subtili appendiculo cavendum, ne inter duas
et interdum dissidentes potestateS, quibus fidei vinculo alligati
sumus», sinceritatis nostrae rectitudinem ullo dicendi vel agendi
modo distorqueamus,

Reddetis nobis, cum Deo ducente prosperum reditum habue-
ritis, studii nostri vicem, de alacritate eventus vestri nos certi-
ficare non abnuentes; quia, licet officio et dignitate preestis,
comitate tamen par esse· non dedignabimini.

Si scribere placuerit populo Romano , quod nobis quidem
faciendum in hoc articulo plurimum videtur, poterit eruditio
vestra uti litteris vestris, quae ad domnum papam scriptae sunt,
eisdem de similibus verbis ac sententiis , paucis admodum, pro
personarum varietate mutatis.

a. parce c.

1. Rom. 14, 5. 2. i. e. epistolae capita. 3. i. e. circiter a. 1122.
4. Heinrici IV. 5. Friderici 1 regis.

 

